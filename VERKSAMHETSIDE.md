# CDs verksamhetsidé
Idén med föreningen är att erbjuda alternativ till alkoholcentrerade arr genom
spelkvällar med sällskapsspel och LAN. På samma sätt vill vi eftersträva att ha
vårat rum öppet, alkoholfritt och lugnt, som en oas i både vardagsstressen och
under möjliga festkvällar.

För att rummet ska fungera som tänkt önskas avstånd från högljudda fester och
utrymme nog för att besökare ska kunna sitta ned en stund. Optimalt finns såpass
mycket plats att man kan sätta upp några speldatorer för medlemmars bruk och
passande bord i närheten så att medlemmar smidigt kan spela brädspel.

Rent ekonomisk tänks småskalig försäljning till medlemmar och medlemsavgifter
täcka föreningens behov. För att motivera medlemsavgiften eftersträvas att ha
speldatorer och brädspel som kan lånas ut, primärt under arrangemang men också
kortare stunder nära rummet eller med lånekontrakt över en dag eller två.
