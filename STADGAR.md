# Stadgar för CD

## 1: Föreningsform:
Föreningen är en religiöst och partipolitiskt obunden idéell förening.
Föreningen är en kårförening under Chalmers Studentkår och lyder under
de stadgar och reglementen som fastställts av Chalmers Studentkår.

## 2: Syfte:
Föreningen ska arbeta för att främja datorintresse och spel.
Föreningen ska eftersträva att tillhandahålla medlemmar för syftet
passande utrustning.
Föreningen ska främja alkoholfritt umgänge på Chalmers, till exempel genom
att inte tillåta alkohol i sina lokaler och primärt ha alkoholfria
arrangemang.

## 3: Medlemskap:

### 3.1: Definition:
Medlem i föreningen är den som betalat senaste årsmötets befästa
medlemsavgift för det nuvarande verksamhetsåret.
Medlemsavgifter för studenter respektive icke-studenter sätts separat.
Majoriteten av medlemmarna i föreningen ska också vara medlemmar i
Chalmers Studentkår.

### 3.2: Avstängning:
Medlem som motarbetar föreningens syfte eller på annat vis skadar föreningen
kan avstängas av styrelsen fram till nästa årsmöte.
Avstängd medlem får inte vistas på föreningens arrangemang eller i dess
lokaler.
Avstängningen ska tas upp nästa årsmöte, men protokollförs med minimal detalj.

### 3.3: Uteslutning:
Medlem som motarbetar föreningens syfte eller på annat vis skadar föreningen
kan uteslutas av årsmöte med minst två tredjedelars majoritet.
Uteslutning protokollförs med minimal detalj.

## 4: Föreningens år:
Föreningens verksamhets- och räkneskapsår går mellan 1:a Juli och
30:e Juni.
Föreningens ordinarie årsmöte infaller under Mars månad.
Tiden mellan kommande verksamhetsårets styrelses inval och det verksamhetsåret
är till upplärning av den styrelsen under och utav den sittande styrelsen.

## 5: Ansvarsposter:

### 5.1: Styrelsen:
Styrelsen består av minst ordförande, kassör och en vice ordförande.
Därutöver kan väljas in ledamöter och suppleanter.
Styrelsen är ansvarig för att bedriva verksamheten enligt stadgarna.

### 5.2: Valberedning:
Valberedningen nominerar inval för kommande verksamhetsårs styrelse.

### 5.3: Firmatecknare:
Ordförande och kassör är båda firmatecknare, var och en för sig.

## 6: Årsmöte:

### 6.1: Inför årsmöte:
Årsmötet ska utlysas av styrelsen minst två månader i förväg.
Motioner ska lämnas till styrelsen minst en månad i förväg.
Korrekt inskickade motioner ska skickas ut till medlemmar snarast efter 
motionsstopp.

### 6.2: Årsmötets punkter:
- Mötets öppnande
- Val av mötesordförande och mötessekreterare
- Val av två rösträknare
- Fastställande av röstlängd
- Val av två justerare
- Fastställande av dagordning
- Förra styrelsens verksamhetsberättelse och bokföring
- Förra styrelsens revisorers berättelse
- Frågan om ansvarsfrihet för förra styrelsen
- Motioner
- Kommande versamhetsårets verksamhetsplan och budget
- Val av kommande verksamhetsårets styrelse
- Val av kommande verksamhetsårets revisor(er)
- Val av valberedare
- Övriga frågor
- Mötets avslutande

## 6.3: Extrainsatt årsmöte:
Extrainsatt årsmöte tillkallas då styrelsen, revisor eller minst en fjärdedel
av föreningens medlemmar kräver det.
Exempelvis kan det tillkallas i respons till förändrade omständigheter för
föreningen, misstro mot ansvarsposter eller någon av dessas arbete.
Vid giltigt krav på extrainsatt årsmöte kan de som krävt det sköta kallelsen.
För att mötet ska vara beslutskraftigt måste det utlysas en månad i förväg.
På extrainstatt årsmöte kan endast de motioner som var med i kallelsen
behandlas.

## 7: Stadgeändring:
Dessa stadgar kan ändras genom att en ändring röstas igenom med två
tredjedelars majoritet under två årsmöten (extrainsatt eller inte).
Stadgeändringen måste ha varit korrekt motionerad inför båda dessa årsmöten.

## 8: Lägga föreningen i vila:
Vid svårighet att välja in en styrelse till föreningen kan denna läggas i vila.
Detta ska röstas igenom med två tredjelars majoritet under ordinarie årsmöte.
Läggande i vila görs genom att lämna över alla tillgångar till Chalmers
Studentkår, betala och avsluta alla återkommande utgifter (bankavgifter t.ex.),
och registrera för Skatteverket att föreningen är avslutad.
Tanken är att Chalmers Studentkår kan underlätta uppstart utav en mostvarande
förening i framtiden med de resurser och dokument som CD lämnar över.

## 9: Upplösning:
Utifall att föreningens syfte blir helt irrelevant och inte kan uppdateras
till relevans kan föreningen upplösas.
Det sker genom att upplösning röstas igenom med två tredjedelars majoritet
under två efterföljande ordinarie årsmöten.
Upplösningen måste ha varit korrekt motionerad inför båda dessa ordinarie
årsmöten.
Vid upplösning tilldelas föreningens tillgångar till Chalmers Studentkår.
